<!DOCTYPE html>
<html lang="it">
    <head>

        <style>
            h1{text-align: center;color:rgb(231, 196, 108);}
            h2{text-align: center;color:rgb(231, 196, 108);}
            p{color:rgb(231, 196, 108);padding:5%;padding-right:40%;padding-bottom:0%;font-size:120%}
            a{text-align: center;}
        </style>
        <title>Seconda opera</title>
    </head>
    <body style="background-color:rgb(161, 136, 73);">
        <h1>Informazioni opera</h1>
        <p>
            Al centro di un luogo etereo ed astratto due amanti si stringono e si abbandonano ad un bacio intenso; 
            la fanciulla è pienamente abbandonata nell'amplesso, con gli occhi chiusi in una posizione estatica, 
            mentre l'uomo - del quale si intravede solo il profilo - stringe la testa dell'amata con delicatezza, 
            protendendosi verso di lei in segno protettivo e di affetto. I due giovani innamorati, avvolti entrambi 
            in lunghe tuniche mosaicate che ne celano i corpi, sono inginocchiati su un piccolo rettangolo erboso 
            che richiama l'iconografia dei medievali hortus conclusus: neanche la vivace policromia del prato fiorito, 
            tuttavia, riesce a spezzare il loro idillio amoroso. Il tema dell'amore e delle umane passioni era già 
            stato trattato numerose volte nella produzione klimtiana, dove ricorre frequentemente (specialmente in 
            Amore, nel Fregio di Beethoven, e nell'Abbraccio del Fregio Stoclet); ciò malgrado, è solo in quest'opera 
            che Klimt riesce a trasportare in pittura quel momento effimero in cui l'universo maschile e quello femminile 
            riescono finalmente a compenetrarsi, in un attimo fuggente di sympatheia dell'amore.
        </p>

        <p style="padding-top:1%;">
            L'obiettivo al quale tende Klimt è, dunque, quello di glorificare con il Bacio il trionfo della potenza 
            vivificatrice dell'eros, in grado di trascendere le antitesi tra sesso maschile e sesso femminile. 
            Nell'opera questi conflitti emergono nelle mani nodose e affusolate dell'uomo, in contrasto con la 
            lucentezza della diafana pelle della fanciulla, ma specialmente nell'adozione di una particolarissima 
            grammatica visiva: mentre le vesti dell'uomo sono costituite da elementi geometrici verticali e 
            spigolosi, nelle tonalità del nero, del grigio e del bianco, la donna è rivestita di forme circolari 
            e spiraliformi, dalle forme morbide e variopinte. Eppure, la netta separazione tra i due sessi viene 
            superata con quella luminosa crisalide aurea che racchiude le due figure, in congiunzione con lo sfondo 
            che riproduce, con un gioco di trasparenze ed affioramenti, le forme della coppia di amanti.
        </p>

        <h1 style="padding-top:1%;">Informazioni autore</h1>

        <p>
            Gustav Klimt (Baumgarten, 14 luglio 1862 - Vienna, 6 febbraio 1918) 
            è stato un pittore austriaco, uno dei più significativi artisti della secessione viennese.
        </p>

        <p style="padding-top:1%;">
            Gustav Klimt nacque il 14 luglio 1862 a Baumgarten, allora sobborgo di Vienna, 
            secondo di sette fratelli (quattro femmine e tre maschi).[1] Il padre Ernst Klimt 
            (1834-1892), nativo della Boemia, era un orafo;[2] la madre, Anna Finster (1836-1915),
            era una donna colta e versata nella musica lirica. Tutti i figli maschi della famiglia 
            Klimt riveleranno in futuro una forte inclinazione per l'arte. I fratelli minori di Gustav, 
            Ernst e Georg, diverranno anch'essi artisti: Ernst diventerà un pittore e lavorerà con il fratello 
            Gustav fino alla sua morte (il 9 dicembre del 1895 all'età di 28 anni), Georg seguirà le orme del 
            padre, diventando orefice. Gustav frequentò per otto anni la scuola primaria nel settimo distretto 
            comunale di Vienna[3] e successivamente, nel 1876, malgrado le pressanti ristrettezze economiche, 
            il quattordicenne Gustav venne ammesso a frequentare la scuola d'arte e mestieri dell'Austria 
            (Kunstgewerbeschule), dove studiò arte applicata fino al 1883, cominciando a formare personali 
            orientamenti di gusto e imparò a padroneggiare diverse tecniche artistiche, dal mosaico alla ceramica, 
            nel rispetto dei canoni accademici e della storia dell'arte del passato; fondamentale fu qui l'influenza
            esercitata da Ferdinand Laufberger e Hans Makart, sui quali condusse i primi studi.
        </p>

        <p style="text-align:center;padding:0%;">
            <b><a href="Main.html" style="font-size:150%">Home</a></b>
        </p>
    </body>
</html>